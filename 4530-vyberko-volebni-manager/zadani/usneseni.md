Výběr krajského manažera
========================

*Toto je projektový záměr, který předsednictvo krajského sdružení Pirátů v Praze a republikové předsednictvo předkládají krajskému fóru Pirátů v Praze a republikovému výboru.*

Shrnutí
-------

V rámci profesionalizace aparátu strany navrhujeme provést výběrové řízení na **krajského manažera** a podepsat s ním smlouvu. Krajský manažer bude mít na starosti administrativu sdružení, správu Pirátského centra a celostátní agendy související s Pirátským centrem (archiv, skenování pošty, datová schránka, organizace zasedání apod.).

Předpokládaný rozsah práce činí 20 hodin týdně, v případě potřeby strany může být rozšířen. Roční náklady činí 54 tis. Kč (z rozpočtu krajského sdružení Praha) a 50 tis. Kč (z celostranického rozpočtu) při smluvní odměně cca 8 tis. Kč. Krajský manažer bude odpovědný předsedovi krajského sdružení a v rámci své působnosti ho přiměřeně budou úkolovat i členové krajského a republikového předsednictva.

Přílohy:

* [Inzerát na krajského manažera](README.md)
* [Pravidla výběrového řízení](pravidla.md)
* [Podmínky pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md)

Potřeba projektu
--------------

Tobias Esner spravoval Pirátské centrum a měl na starosti administrativu krajského sdružení jako tajemník předsednictva na základě [smlouvy ze dne 12. 2. 2015](https://smlouvy.pirati.cz/smlouvy/2015/02/12/PICE-spravce/index.html).

Schválený [strategický plán krajského sdružení Praha][strategie] počítá s následujícím:

> Krajské sdružení Praha chce jen takovou byrokracii, která je potřebná k naší otevřenosti. Taková byrokracie musí být dobře zdokumentovaná, rychlá, profesionální a vstřícná. Proto za ni zodpovídá krajský manažer, jehož úkolem je, aby ji ostatní pocítili co nejméně.

Protože administrativa nikoho nebaví a nechceme, aby bránila zapojení nových členů a rozvoji sdružení, potřebujeme vyhlásit nové výběrové řízení a podepsat novou smlouvu. Krajský manažer bude podle rozpočtu nově placen částečně i ze členských příspěvků, tj. členové mají plné právo vyžadovat od něho pomoc a korektní a vstřícný přístup. Krajské sdružení pro tento účel vyhradilo v rozpočtu 54 tis. Kč.

Vzhledem k tomu, že strana si dlouhodobě pronajímá sídlo v centru Prahy v Řehořově ulici, tzv. Pirátské centrum, byl na zasedání republikového výboru v Praze 16. ledna 2016 akceptován požadavek na to, aby strana rovněž hradila administrativu spojenou s vedením centra. Na tento účel republikový výbor vyhradil v celostranickém rozpočtu na rok 2016 v položce částku 50 tis. Kč.

Z hlediska vnitrostranických předpisů jde o dva záměry, jeden v rozpočtové jednotce krajské sdružení Praha a jeden v rozpočtové jednotce Česká pirátská strana ([§ 10 pravidel hospodaření][prah]).

[strategie]: https://redmine.pirati.cz/projects/praha/wiki/Strategick%C3%BD_pl%C3%A1n
[prah]: https://www.pirati.cz/rules/prah

Rozpočet projektu
-----------------

Položka | Částka (tis. Kč)
--- | ----:
**Náklady celkem**  | **104**
– smluvní odměna krajského manažera	|	  104
**Financování** | **104**
– rozpočet strany, pol. [212500002][strana] |	50
– rozpočet krajského sdružení Praha, pol.	[220100260][kspraha] | 54

[strana]: https://www.pirati.cz/fo/hospodareni2016/rozpocty/strana/212500002
[kspraha]: https://www.pirati.cz/fo/hospodareni2016/rozpocty/strana/220100260

Harmonogram projektu
--------------------

Výběrové řízení proběhne a smlouva bude uzavřena nejpozději do 1 měsíce od schválení usnesení všemi orgány.

Schvalování záměru
------------------

### Celostátní úroveň

#### Návrh usnesení republikového předsednictva

Republikové předsednictvo

1. **souhlasí** s projektem na výběr krajského manažera krajského sdružení Praha a správce Pirátského centra včetně jeho příloh,
2. **souhlasí** s náklady na tento záměr z celostátního rozpočtu do 50 tis. Kč ročně,
3. **ukládá** místopředsedovi Vojtěchu Pikalovi předložit projekt republikovému výboru k projednání bezodkladně po schválení tohoto usnesení, a dále *pro případ schválení*:
4. **souhlasí** s použitím zvláštních [pravidel výběrového řízení](pravidla.md) a vyloučením [obecných pravidel](https://www.pirati.cz/zakazka/start) vydaných republikovým předsedictvem pro tento případ,
5. **jmenuje** odborným zástupcem republikového předsednictva v hodnotící komisi ........................,
6. **pověřuje** uzavřením smlouvy, podáváním žádostí o proplacení, kontrolou a dalšími úkony hospodáře týkajícími se pol. [212500002][strana] předsedu krajského sdružení Praha, a to v rozsahu souhlasu podle bodu 1.


#### Návrh usnesení republikového výboru

Republikový výbor

1. **souhlasí** se záměrem zřídit funkci krajského manažera krajského sdružení Praha a správce Pirátského centra,
2. **souhlasí** s náklady na tento záměr ve výši 50 tis. Kč ročně,
3. **ukládá** republikovému předsednictvu v rámci tohoto výběrového řízení plnit úkoly nadřízeného orgánu ve výběrovém řízení.

### Krajská úroveň

#### Návrh usnesení krajského předsednictva

Předsednictvo krajského sdružení Praha

1. **souhlasí** s projektem na výběr krajského manažera a správce Pirátského centra včetně jeho příloh,
2. **ukládá** předsedovi krajského sdružení předložit projekt krajskému fóru k projednání bezodkladně po schválení tohoto usnesení, a dále *pro případ schválení*:
3. **ukládá** předsedsedovi krajského sdružení zajistit výběrové řízení, podepsat smlouvu, předkládat krajskému předsednictvu každý měsíc návrh na schválení odměny k odsouhlasení a jinak realizovat schválený projekt,
4. **jmenuje** zástupce zadavatele Bc. Jana Loužka, zveřejňovače klubu Pirátů v ZHMP,
5. **jmenuje** hodnotící komisi ve složení zástupce zadavatele Bc. Jan Loužek, členové krajského předsednictva, jeden odborný zástupce pověřený republikovým předsednictvem, jeden odborný zástupce pověřený personálním odborem.

Ve jmenované hodnotící komisi by měli být podle [§ 6 odst. 2 pravidel hospodaření](https://www.pirati.cz/rules/prah#vyberova_rizeni) aspoň 3 odborníci, což je splněno.

#### Návrh usnesení krajského fóra

Krajské fórum Praha

1. **bere na vědomí** předložený projekt na výběr krajského manažera a správce Pirátského centra včetně jeho příloh,
2. **souhlasí** se záměrem zřídit funkci krajského manažera a správce Pirátského centra a
3. **souhlasí** s náklady na tento záměr ve výši 54 tis. Kč ročně.

---

Zpracovatel:

* Jakub Michálek, zastupitel Pirátů v Zastupitelstvu hl. m. Prahy,
* Viktor Mahrik, místopředseda krajského sdružení Pirátů Praha

Předkladatel a kontrolor:

Ondřej Profant, předseda krajského sdružení Pirátů Praha
